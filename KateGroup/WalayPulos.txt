GILIMITIHAN sa Commission on Elections (Comelec) ang magasto sa mga pulitiko nga modagan sa matag eleksiyon.|neutral
Ang tumong ug tuyo sa Comelec nga dili mangawkaw ang mga modaug sa piniliay aron pagbawi sa dako nilang gasto sa kampanya.|negative
Apan grabeng panikas ang gihimo sa mga pulitiko aron paglikay sa gimbut-ang lagda ug reglamento kalabut sa eleksiyon.|negative
Gibutyag sa Nielsen Philippines nga nag-monitor sa nagasto sa mga kandidato pagka-presidente, bise presidente ug mga senador ang minilyon nilang television ads gikan sa Enero hangtud sa Nobiyembre sa miaging tuig.|neutral
Si Bise Presidente Jejomar Binay maoy labing daku’g gasto nga miabot og P595,713,000. |neutral
Nagsunod mao si Sen. Grace Poe nga migasto og P448,166,000.|neutral
Si Mar Roxas migasto og 424,870,000 samtang si Davao City Mayor Rodrigo Duterte migasto og P115,423,000. |neutral
Ang upat ka mga presidential candidates migasto og mga P1.6 billion. |neutral
Grabe usab ang nagasto sa mga kandidato pagka-bise presidente ug mga senador.|negative
Apan alang sa Comelec wa pa kini labut sa kwentada sa election expenses.|neutral
Buot ipasabut wa silay kalapasan nga nahimo.|neutral
Unya unsaon man pagbawi niining maong gasto nga wa pa gani labot sa salapi nga iwaldas sa mga kandidato panahun sa campaign period?|negative
Mao kini dili masabot sa katawhan.|negative
Limitihan lamang ang magasto panahon sa kampanya way labut ang makalilisang nga gigasto sa mga kandidato sa wa pa ang campaign period. |negative
Way ngipon ug way ayo kining maong lagda sa Comelec.|negative
